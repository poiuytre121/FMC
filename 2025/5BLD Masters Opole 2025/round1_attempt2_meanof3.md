# Próba 2

## Scramble: R' U' F D2 L U F B L D' B2 R2 D2 R F2 R L2 B2 U L2 F R' U' F

Po wymieszaniu kostki, pierwszą rzeczą którą możemy zauważyć, to fakt, że bloczki nie były nam dane. Mało tego, z puli wszystkich możliwych ruchów, tylko ruchy B2, R' i L' łączyły cokolwiek. Jedyny bloczek jaki wypisałem w trakcie próby to:

L' F R F L2 U' //2x2x2 (6/6)

Nic jednak dalej po tym nie znalazłem, więc będzie to kolejny odcinek z serii EO. Liczba niezorientowanych krawędzi przedstawiała się następująco F/B: 6 R/L: 8 U/D: 6. Jednocześnie zauważyłem, że wszystkie czerwone krawędzie w osi R/L są niezorientowane, co podpowiadało, że na inwersji ruch R/R' będzie orientował od razu 4 krawędzie.
Pomieszałem inwersję i wypisałem następujące 4 EO:
- (R U' B' L)
- (R U' B' L')
- (R' U' B' L)
- (R' U' B' L')
Po pierwszym z nich otrzymujemy następujący start:

(R U' B' L) //EO (4/4)

F B2 U' //EO Line (3/7)

F D2 F D2 //pomarańczowo-biało-zielone 2x2x1 + niebiesko-biało-czerwone 2x1x1 (4/11)

F2 D2 B2 //wrzucenie biało-niebiesko-czerwonego bloczka + czerwono-zielono-białe 2x1x1 (3/14)

D' F //zielone 2x2x3 plus ostatni slot (2/16)

Dalej...no nie ma nic, przynajmniej nic na co bym wpadł, obiecujący start bez końcówki, szukamy dalej.

Po drugim EO znajduję coś takiego:

(R U' B' L') //EO (4/4)

U2 D B //2x2x2 (3/7)

R2 F' U F U2 F2 //2x2x3 (6/13)

U2 F' U' F U2 F' U F //F2L-1 (7/21)

U B U B' U' //3c (5/26)

Szkielet: @1 U2 @2 D B R2 F' U F U2 F2 U2 F' U' F U2 F' U F U B U B' U' L B U R' (26)

@1: L D R D' L' D R' D' (8-2)

@2: F' D B' D' F D B D' (8-3)

Rozwiązanie: U2 F' D B' D' F D B2 R2 F' U F U2 F2 U2 F' U' F U2 F' U F U B U B' U' L B U R' (31)

Jako, że ten szkielet był zasadniczo backupem, to pomiędzy zapisaniem go a insercjami sprawdziłem jeszcze całą grupę EO:

- F' U2 L B
- F' U2 L B'
- F' L U2 B
- F' L U2 B'

Jednak nic tu ciekawego nie znalazłem. Po zrobieniu insercji na backupie poszukałem jeszcze w osi R/L w EO zaczynających się od (R)/(R'), czyli po preruchu R'/R, ale też nie znalazłem nic wartego rushowania pod koniec próby.

Podsumowując, ta próba odsiała sporą grupę z osób które w pierwszej próbie znalazły rzeczy lepsze ode mnie, mianowicie Marcin Chmielewski, Dubi oraz Igor zaliczyli DNFy, a Paweł Duraj zderzył się z 35tką. Efektywnie miałem 3 ruchy przewagi nad dwójką Krzysztof Bober i Karol Zakrzewski, którzy obaj mieli próby kolejno na 34 i 30 ruchów.
Obaj jednak potrafią używać Domino, więc 3 ruchy przewagi nie są aż tak bezpieczne.
